PROGETTO SETTIMANALE - DATA AWARENESS CAMILLA VALLASPRA

"NON MI REPUTO UNA PERSONA "SOCIAL", EVIDENTEMENTE MI SBAGLIO."

Dati raccolti personalmente: 
https://docs.google.com/spreadsheets/d/1rQrrSxsCuLkM7_ZrZH80430zsNhma4u6b6JcI3wM5F8/edit?usp=drive_link

Dati aggiuntivi: https://docs.google.com/spreadsheets/d/1lzto4iI8ZP4l6Nk_FRIlYFfFan8Y_R3L2YUrAMB5GBM/edit?usp=drive_link

Dashboard:
https://lookerstudio.google.com/reporting/1862bb5d-3eee-46f6-9b62-f7a5706d5070

La mia raccolta dati è nata da una curiosità personale, che non avevo mai avuto il tempo di attenzionare in precendenza. 
Il mio obiettivo è stato quello di raccogliere, nella maniera più puntuale possibile, quanti minuti al giorno trascorro su Instagram, il social media che di gran lunga (insieme a Whatsapp) utilizzo di più. 
Nel mio immaginario, non mi sono mai reputata una persona particolarmente legata ai social media, non pubblico IG Storie di frequente, ancor meno Post, mi limito a mettere qualche like ad amici ed articoli interessanti, e ad inviare Reels divertenti.
Dunque, da questa analisi mi sarei aspettata di trascorrere su Instagram un tempo medio (in minuti) di circa 30 minuti al giorno, volendo esagerare ed arrotondare per eccesso.

In realtà, come mostra la Pagina 1 del mio progetto finale in questi 3 mesi ho trascorso mediamente 50 minuti al giorno su Instagram. Il 9 Dicemembre 2023 sono arrivata a scrollare il social per 123 minuti, ma il 21 Dicembre 2023 ho compensato, utilizzando Instagram solo per 6 minuti durante l'intera giornata. 

Per cui mi sono detta: "Sicuramente i weekend alzeranno la media!". Sbagliato. 
Il martedì è stato il giorno in cui ho trascorso più tempo su Instagram, come è possibile notare dai grafici a Pagina 1 e 3.

L'analisi mensile a Pagina 2 ha messo in evidenza che, nonostante a Gennaio io abbia trascorso mediamente meno tempo su Instagram, la differenza con Dicembre e ancor di più con Febbraio è irrisoria.

Per cui mi sono domandata: "​È normale trascorrere tutti questi minuti su Instagram?". Secondo, Secondo Brian Dean (un esperto SEO e imprenditore di fama internazionale) le persone trascorrono in media 29 minuti al giorno su Instagram.

•   Gli utenti di età inferiore ai 25 anni trascorrono 32 minuti.

•   Gli utenti di età superiore ai 25 anni trascorrono 24 minuti. 

Io, venticinquenne, trascorro quindi il doppio del tempo su Instagram rispetto ai miei coetanei. 
Dunque, un ulteriore domanda è sorta spontanea: "Sono l'unica a trovare interessanti i contenuti di Instagram tanto da trascorrerci 50 minuti al giorno?". 
La risposta questa volta mi ha fatto ben sperare.
Instagram è il 4° social media più utilizzato al mondo! Con un numero di utenti attivi pari a 1,386 miliardi.

La mia curiosità, poi, mi ha spinto a cercare quali siano i Paesi con il maggior numero di utenti. I Paesi con il maggior numero di account attivi che accedono all'app sono gli Stati Uniti (120 milioni), l'India con 80 milioni di utenti, il Brasile (77 milioni), l'Indonesia (63 milioni) e la Russia (44 milioni).
Un'altra curiosità che mi ha stupita, e che è possibile osservare nella Pagina 4 insieme alla Mappa che indica i Paesi con il maggior numero di utenti, consiste nel fatto che in alcuni Paesi il divario tra la penetrazione degli smartphone e quella di Instagram sia davvero elevata. Per cui, in Paesi come la Turchia, l'Indonesia e il Brasile, ci sono più persone che possiedono un account Instagram di quante possiedano uno smartphone.

La raccolta di questi dati mi ha portato ad un ripensamento su quanto tempo trascorro sui social e ad una promessa di impegno per la sua riduzione.


